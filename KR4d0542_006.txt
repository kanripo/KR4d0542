# -*- mode: mandoku-view; -*-
#+TITLE: 不繫舟漁集
#+DATE: 2015-08-25 00:13:45.876857
#+PROPERTY: ID KR4d0542
#+PROPERTY: BASEEDITION WYG    
#+PROPERTY: JUAN 卷六目録
<pb:KR4d0542_WYG_006-1a>¶
欽定四庫全書¶
　不繫舟漁集卷六目録¶
　　五言排律¶
　　　丁酉歳述懷一百韻¶
　　　題周氏二代碑銘¶
　　　讀茂林徐處士墓銘賦十韻¶
　　　同諸友遊宴豊山¶
　　　閲故同年吴善鄉書悲傷賦十二韻¶
<pb:KR4d0542_WYG_006-1b>¶
　　　桃源春曉¶
#+PROPERTY: JUAN 卷六
<pb:KR4d0542_WYG_006-2a>¶
欽定四庫全書¶
　不繫舟漁集卷六　　　　　元　陳髙　撰¶
　　五言排律¶
　　　丁酉歳述懷一百韻¶
屯蹇悲吾道蕭條客異鄉謀疎多忤俗性直遂逢殃鷙¶
鳥纒羅網翹材受斧斨世無知己者誰識此心臧悵望¶
天同逺憂來水共長百年千變態一日九迴腸憶昔年¶
華壯居貧學業荒讀書慙老大操筆欲顛僵發憤光隂¶
<pb:KR4d0542_WYG_006-2b>¶
逝研思寢食忘雨天燈火夜冬曉鬢毛霜書字蠅頭綴¶
歌詩玉韻鏘心懷氷蘖苦佩結茝蘭芳兎笑株傍守蛙¶
憐井底藏拂衣迷道路仗劍逺遊方景趣多佳麗江湖¶
信渺茫吴甌秋浪白淮楚暮雲黄野寺金鋪屋樓船錦¶
繫檣臺荒麋引子邱暝虎成行瞻眺窮幽勝交遊得俊¶
良跡雖萍梗泛名藉藻詞揚古道槐花發清秋桂子香¶
梯髙雲路逈殿廣月華凉進逐英髦俊躋攀翰墨塲偶¶
然收鄙野亦得步康莊上國春光早明時帝運昌皇居¶
<pb:KR4d0542_WYG_006-3a>¶
城萬雉禁苑柳千章對策披閶闔陳忠補衮裳臚傳天¶
咫尺鵬化海汪洋玉陛聨班序瓊林被寵光花簮紅映¶
帽酒賜緑浮觴草色沾零露葵心映太陽委心從此始¶
憂國未渠央造化功深厚雲霄志激昻初非縻好爵亦¶
足慰髙堂奉使為民牧宣威到海旁鄮鄉傳載籍藩閫¶
重金湯江抱孤城轉山含逺樹蒼天髙連太白日出上¶
扶桑土俗何多訟編氓半是商由來難撫字况復際劻¶
勷早出星當戸宵迴月滿墻勤勞非敢憚倚杖最難量¶
<pb:KR4d0542_WYG_006-3b>¶
僧舍屯戈甲田家出糗糧但聞施箠楚不顧乏糟糠南¶
北修途梗滄溟巨艦航貴人紛往返終歳費迎將分省¶
官曹盛行臺紀律張聮翩驄馬至絡繹使車煌孰問瘡¶
痍苦惟躭燕樂搶幽花籠綺席疎柳媚紅妝下筯萬錢¶
費揮金一笑償珍珠兼水陸容冶陋姬姜風靡瞻儀表¶
波頽缺禮防近人跳䑕獺當道舞豺狼爭詫堆金塢寧¶
聞返衆牀紛紛慕羶蟻衮衮轉丸蜣讒搆蠅棲棘吞圖¶
雀捕蜋負荆廉藺逺刎頸耳餘猖清白甘飢餓輕肥恣¶
<pb:KR4d0542_WYG_006-4a>¶
陸梁滑稽吾獨拙枘鑿衆胥戕鯨困遭螻蟻鴟翔逐鳳¶
凰無聊悰慽慽欲去瞽倀倀公冶羈縻魯靈均放逐湘¶
一身奚足恤萬事總堪傷粤自羣兇起于今七載強釁¶
端萌汝頴滋蔓匝荆㐮處處蜂屯盛時時豕突狂食人¶
肝作脯掠野犬驅牂霧翳車塵暗雷轟礟石磅絳巾明¶
爝火白骨積崇岡天狗昏騰啄攙搶曉吐芒黍田荒出¶
草蒿樹大如楊天府惟吴㑹王州説建康粟儲供海漕¶
栢列凛臺綱陷沒俄相繼分崩遂莫當重臣誰抗節方¶
<pb:KR4d0542_WYG_006-4b>¶
伯罕勤王將帥推門閥謀謨出廟廊捷音空陸續賊勢¶
愈跳踉夜靜吹笳急霜寒擊鼓鏜徒羮黔首肉詎斧赤¶
眉吭險嘆連城失全憐壯士亡闗河天漠漠江漢水湯¶
湯海卒乗文鷁苗軍跨驌驦立功期克復畜鋭尚彷徨¶
疾養終成痼醫招不療瘍民生遂塗炭泉冽浸苞稂厄¶
運丁陽九何時見一匡淳龎懷昊頊揖譲想虞唐俛仰¶
窮今昔謳吟發慨慷乾坤旋磨古嵗月逝波忙露白寒¶
蛩泣秋髙客雁翔盛時愁易集遯世困何妨駿足悲槽¶
<pb:KR4d0542_WYG_006-5a>¶
櫪珍禽謝稻粱塞翁徒失馬臧榖總亡羊脱畧千鈞重¶
消磨百鍊剛悶憑詩暫遣病倚藥頻甞閑散思投紱韜¶
潜貴括嚢陶公能委運梅尉蚤知彰故土多薇蕨春江¶
有鯉魴歸與理簔笠從此釣滄浪¶
　　　題周氏二代碑銘¶
藉甚周康惠才猷衆所欽致身居顯要愛國秉忠忱介¶
特猶山立鶱騰肯陸沉鑿磯江失險破械獄無淫岐麥¶
人人頌甘棠處處隂揚名光父祖承訓守規箴諸老朝¶
<pb:KR4d0542_WYG_006-5b>¶
章異推恩帝澤深追封榮二代報本遂初心彤管書勛¶
業豐碑照古今慶延瓜瓞逺有子繼徽音¶
　　　讀茂林徐處士墓銘賦十韻¶
處士邑之彦典刑人所宗立身當弱齒䕶母犯鋸鋒平¶
糴濟飢色推財無靳容彭耼懷向慕嵇阮樂遊從生達¶
契𤣥理死期知令終龍湫千丈瀑玉甑萬尋峰幽覽成¶
陳迹清遊悵舊踪逝川何日返𤣥室白雲封考德觀賢¶
子鐫銘對古松歌詩續哀誄嗚咽和淙淙¶
<pb:KR4d0542_WYG_006-6a>¶
　　　同諸友遊宴豊山¶
　至正戊子春正月七日甲辰永嘉陳髙與黄巖商尚¶
　敬施謙訪朱君伯賢于臨海之鳳嶼越翼日乙巳伯¶
　賢與其季伯良持酒俎邀予登豊山時黄君順德章¶
　君子皓陳君大章欣然從遊已而陳師聖張子材偕¶
　弟子温亦至遂相與上絶頂望巨海還飲浮圖寺席¶
　既撤復舉盞松樹間酒酣因賦二十八韻¶
新歳多幽興清遊出縣城故人留欵曲好友復逢迎整¶
<pb:KR4d0542_WYG_006-6b>¶
屐當清曉登山寄逺情嵐光寒不起樹色寂無聲徙倚¶
巗邊憩逶迤谷底行路蹊窮屈折峰頂上崢嶸俛瞰滄¶
溟濶渾疑地軸傾天光連浩淼海氣變隂睛沙鳥雙雙¶
白風帆葉葉輕波瀾㸔浩蕩島嶼見分明宇宙真無極¶
虛浮嘆此生似堪扳若木可擬即蓬瀛眺望移時立稽¶
留半月程那知身是客但覺思逾清古寺藏深竹禪忩¶
䕃白檉倦依林樾坐靜聽鼓鐘鳴髙論窮千古彈棋謾¶
一枰旋呼茶滿椀賸出酒盈甖珍重開華席頻煩勸兕¶
<pb:KR4d0542_WYG_006-7a>¶
觥嘉蔬烹筍韮異味雜螺蟶浩飲俱勍敵沉酣及老成¶
狂吟驚虎豹至樂謝竽笙忽返青林興其如白日征扶¶
擕重舉盞真率遂班荆自笑何為者空傳漫浪名梗萍¶
慙獨客冠盖動羣英勝賞真堪紀髙懷孰與并明朝歸¶
北郭回首暮雲平¶
　　　閲故同年吴善鄉書悲傷賦十二韻¶
命殞艱危日人推節義雄志期吞逆賊變忽起狂童鳳¶
殪梟羣底麟傷獸穽中乾坤含怒色日月耿孤忠萬里¶
<pb:KR4d0542_WYG_006-7b>¶
長城壞東風保障空血藏應化碧柱立未鐫銅恨滿江¶
湖水悲生草木風三軍空縞素鄰郡遂巾紅憶昨蟾宮¶
步曾追驥足同死生成永訣交道嘆今窮魚腹緘題在¶
銀鈎畫字工忍將秋雨淚洒向剡溪東¶
　　　桃源春曉¶
武陵源上景自古閟幽遐風物圖中見煙雲洞口遮藍¶
堆山色近練捲瀑流斜露菌莖莖碧春桃樹樹花丹砂¶
昇曉日紅錦散川霞野老衣冠古何人殿宇華漁郎迷¶
<pb:KR4d0542_WYG_006-8a>¶
舊路塵世隔仙家榮辱槐根螘紛爭草底蝸蓬萊環弱¶
水商嶺渺黄沙此地如堪覓孤舟便欲拏¶
　¶
　¶
　¶
　¶
　¶
　¶
<pb:KR4d0542_WYG_006-8b>¶
　¶
　¶
　¶
　¶
　¶
　¶
　¶
　不繫舟漁集卷六¶
