# -*- mode: mandoku-view; -*-
#+TITLE: 不繫舟漁集
#+DATE: 2015-08-25 00:13:45.922665
#+PROPERTY: ID KR4d0542
#+PROPERTY: BASEEDITION WYG    
#+PROPERTY: JUAN 卷九目録
<pb:KR4d0542_WYG_009-1a>¶
欽定四庫全書¶
　不繫舟漁集卷九目録¶
　　七言絶句¶
　　　送章好德還京二首¶
　　　題菘菜圖¶
　　　赤城春曉圖¶
　　　清港渡¶
　　　題獻狻猊圖¶
<pb:KR4d0542_WYG_009-1b>¶
　　　戊子元日客中有感二首¶
　　　題花竹翎毛四首¶
　　　題梅花二首¶
　　　東坡遊赤壁圖¶
　　　題畫¶
　　　白蓮圖¶
　　　溪山秋意圖¶
　　　題戴悦齋兄弟墨蹟¶
<pb:KR4d0542_WYG_009-2a>¶
　　　王子猷訪戴圖¶
　　　即事漫題十首¶
　　　烟江叠嶂圖¶
　　　八月十六夜憶何汝樵林希顔追思往事悵然¶
　　　　傷懷二首¶
　　　貞婦祠五首¶
　　　題蠏¶
　　　子昻圖¶
<pb:KR4d0542_WYG_009-2b>¶
　　　秋雨四首¶
　　　棘上雙禽¶
　　　劉景玉贈蕙花口占絶句謝之¶
　　　景玉和韻來覔荷花復成二絶送花與之¶
　　　贈星士陳光大三首¶
　　　題水仙¶
　　　送牛德大二首¶
　　　蘆溝曉月圖¶
<pb:KR4d0542_WYG_009-3a>¶
　　　翎毛¶
　　　陶隱君畫像¶
　　　李息齋竹¶
　　　覔熏香¶
　　　己巳元日客中二首¶
　　　久雨二首¶
　　　藏春亭四首¶
　　　春日送别¶
<pb:KR4d0542_WYG_009-3b>¶
　　　題顧仲華扇就送之京¶
　　　題明妃圖¶
　　　題畫¶
#+PROPERTY: JUAN 卷九
<pb:KR4d0542_WYG_009-4a>¶
欽定四庫全書¶
　不繫舟漁集卷九　　　　　元　陳髙　撰¶
　　七言絶句¶
　　　送章好德還京二首¶
海青大影落波間使者樓船六月還水底蛟龍眠不起¶
順風打鼓過成山¶
北望燕山倚舵樓水程十日到通州宸居縹緲青霄上¶
閶闔門開拜冕旒¶
<pb:KR4d0542_WYG_009-4b>¶
　　　題菘菜圖¶
栗里園荒舊日歸手栽菘菜雨根肥只今客裏㸔圖畫¶
惆悵紅塵滿目飛¶
　　　赤城春曉圖¶
曉日霞光映赤城瓊臺天近碧雲生世間車馬紛如螘¶
誰聽仙人弄玉笙¶
　　　清港渡¶
清港磯頭坐夕陽蕭蕭隻影寄他鄉天邊不盡青山色¶
<pb:KR4d0542_WYG_009-5a>¶
若比羇愁愁更長¶
　　　題獻狻猊圖¶
西域狻猊百獸豪照人閃閃紫金毛當年入貢來疏勒¶
誰向明堂諷旅獒¶
　　　戊子元日客中有感二首¶
慈烏繞樹聲啞啞新年見汝更思家弟妹堂前稱壽酒¶
吾身漂泊海天涯¶
生平若有文章癖老大仍悲歳月增館閣祗今招隱逸¶
<pb:KR4d0542_WYG_009-5b>¶
吾曹何日見飛騰¶
　　　題花竹翎毛四首¶
棠梨三月吐花齊布穀飛來樹上啼想見小園微雨過¶
春光都在石欄西¶
梨花沐雨帶嬌羞獨立枝間一鳥幽若遣美人初睡起¶
定應無處著春愁¶
秋林物色晚凄凄寒雀飛來棘上棲最愛石根青竹好¶
天空不見鳳凰啼¶
<pb:KR4d0542_WYG_009-6a>¶
乾坤寥落歳將闌竹葉梅花獨好㸔可惜幽禽棲不稳¶
霜風日暮羽毛寒¶
　　　題梅花二首¶
夜宿羅浮酒半酣霓裳夢裏舞&KR0436;&KR0436;覺來月在梅花樹¶
無限清愁落海南¶
西湖載酒負幽期想見梅花似舊時曾憶倚忩清夜㸔¶
雪晴月照過牆枝¶
　　　東坡遊赤壁圖¶
<pb:KR4d0542_WYG_009-6b>¶
石壁懸空樹影枯江船載月鶴鳴孤須知蘇子登臨地¶
不是英雄戰鬬墟¶
　　　題畫¶
夕陽凝紫滿秋山松下茅亭只數間獨掉小舟溪上去¶
何人得似老翁閒¶
　　　白蓮圖¶
佳人翠袖玉為容淪落清波恨最濃千載香魂消不得¶
至今化作白芙蓉¶
<pb:KR4d0542_WYG_009-7a>¶
　　　溪山秋意圖¶
古木槎牙夕照間蕭蕭秋意滿溪山東風擬覔𤣥真子¶
不見漁舟繫石灣¶
　　　題戴悦齋兄弟墨蹟¶
戴家伯仲舊知名聞道臨池筆意精今日曉忩㸔墨蹟¶
風流髣髴見平生¶
　　　王子猷訪戴圖¶
月照清溪雪滿山孤舟乗興只空還一時來往同兒戲¶
<pb:KR4d0542_WYG_009-7b>¶
底事流傳滿世間¶
　　　即事漫題十首¶
日日四山黄霧昏時時戰皷響江村愁㸔春色隨流水¶
那得開懷對至尊¶
年年花發可憐春今年見花愁殺人不是風光近來别¶
祗縁兵戰此時頻¶
連年築寨向山中曉起俄㸔野火紅三百壯夫同日死¶
千家居室一時空¶
<pb:KR4d0542_WYG_009-8a>¶
老翁憶子哭聲哀婦怨征夫去不回前日山中新戰死¶
昨宵夢裏見歸來¶
悍吏登門横索錢人家供給正憂煎官糧須借三年後¶
軍食尤居兩税先¶
農父江邊立荷戈無人南畝種嘉禾今年妻子愁飢死¶
活到明年更奈何¶
竝海居人不種田捕魚換米度經年釣船漁網都狼藉¶
老穉流離哭向天¶
<pb:KR4d0542_WYG_009-8b>¶
將軍披甲氣如霓猛士撡戈命若絲髙坐談兵真莫敵¶
前驅戰死竟誰知¶
江海波濤日日生山林豺虎復縱横老夫僻在深村住¶
恰似春蠶繭裏行¶
兵革相尋餘十年十人九死一生全近聞闗陜王師出¶
何日南來掃瘴烟¶
　　　烟江疊嶂圖¶
烟波十里楚天長疊嶂青青入𣺌茫江上漁舟原不繫¶
<pb:KR4d0542_WYG_009-9a>¶
祗應招我釣滄浪¶
　　　八月十六夜憶何汝樵林希顔追思往事悵然¶
　　　　傷懷二首¶
月滿空堦獨自行思君偏動舊時情少年相見今頭白¶
幾度中秋㸔月明¶
昔年曾憶夜相過共賞清光對酒歌天上月明還似舊¶
故人分散奈愁何¶
　　　貞婦祠五首¶
<pb:KR4d0542_WYG_009-9b>¶
　處之麗水葉氏女嫁為潘家婦處陷葉氏歸家從父¶
　母居白巗砦中與弟婦王氏以死自誓賊至王先自¶
　經死葉與其妾新葵相隨投火酒甕中甕破因投崖¶
　下死鄉人為立祠焉¶
白巗山砦白雲根剪紙那招節婦魂澗水流乾崖石爛¶
精靈終古在乾坤¶
女子歸寧婦有夫妾知事主肯逃逋葉家一旦三人死¶
貞烈同門絶世無¶
<pb:KR4d0542_WYG_009-10a>¶
玉質追隨捐絶壁悲風蕭瑟起長杉舊傳古嵊青楓嶺¶
今見髙溪白石巗¶
紅巾攻破處州城多少男兒入虜營何似婦人能守節¶
千年英氣死如生¶
白石山頭貞婦祠鄉人時節薦香粢憑誰收入春秋筆¶
節義堪為後世師¶
　　　題蠏¶
昔年作客到淮陽飽食霜螯一尺長幾度秋風橙子熟¶
<pb:KR4d0542_WYG_009-10b>¶
樽前空對菊花香¶
　　　子昻圖¶
風動秋山日已晡舊時林苑盡荒蕪王孫去國猶無恙¶
解寫江南竹樹圖¶
　　　秋雨四首¶
九月以來天色晴一朝風雨悶還生客鄉白苧那禁冷¶
滄海歸舟未可行¶
牆邊黄菊開正好曉來雨過盡離披客裏寧悲秋色老¶
<pb:KR4d0542_WYG_009-11a>¶
遥憐打損故園枝¶
雨脚黄昏萬㸃齊只愁入夜更棲棲家書可忍題燈下¶
歸夢那能到屋西¶
老親憶子海城邊舍弟思兄風雨前秋水夜來添一丈¶
括溪應望下灘船¶
　　　棘上雙禽¶
幽禽並立羽毛齊日落風寒棘樹低擬待洛陽春色好¶
牡丹枝上伴鶯啼¶
<pb:KR4d0542_WYG_009-11b>¶
　　　劉景玉贈蕙花口占絶句謝之¶
故人曉剪盤中蕙遣致雙枝几案前祗恐鼻根勾引慣¶
朝朝凖擬送新鮮¶
　　　景玉和韻來覔荷花復成二絶送花與之¶
荷花花落蓮房在不似蘭蕙殞風前謾遣數朶供玩賞¶
深憐佳實倍芳鮮¶
覔花仍許為開筵瓶罐應簮置席間但得雙樽浮緑蟻¶
不須多品競紅鮮¶
<pb:KR4d0542_WYG_009-12a>¶
　　　贈星士陳光大三首¶
有客布衣紗帽烏相逢華髮更清癯曾聞厯卜青雲士¶
他日還應到我無¶
愛汝讀書不作吏少年蹉跎今老成日日開簾肆中坐¶
髙談禍福使人驚¶
底用贏糧去逺遊只將竒術動公侯京都春色濃如酒¶
三月鶯花滿御溝¶
　　　題水仙¶
<pb:KR4d0542_WYG_009-12b>¶
深冬霜雪送年華野草全枯木作芽賴有小園春意在¶
新開無數水仙花¶
　　　送牛德大二首¶
送别都門酒半酣緑楊芳草憶江南故鄉聞道風塵起¶
欲寄家書不忍函¶
四月西湖景最竒使臣行役到家時畫船載酒輕輕蕩¶
紅袖籠笙細細吹¶
　　　蘆溝曉月圖¶
<pb:KR4d0542_WYG_009-13a>¶
蘆溝橋西車馬多山頭白日照青波氊廬亦有江南婦¶
愁聽金人出塞歌¶
　　　翎毛¶
幽鳥毛翎也自竒竹邊孤樹立多時祗今何處無羅網¶
落日空郊慎所之¶
　　　陶隱君畫像¶
註就神農本草文髙風欲繼大茅君羽衣不受人間聘¶
句曲山中多白雲¶
<pb:KR4d0542_WYG_009-13b>¶
　　　李息齋竹¶
薊邱墨蹟重今時一尺琅玕價不貲想見小忩秋雨後¶
酒醒貌得過牆枝¶
　　　覔熏香¶
君家自造熏香品絶似畨禺船下來謾遣小詩從汝乞¶
已温微燼待人回¶
　　　己巳元日客中二首¶
去年新歳客東甌今歳新年閩海頭北望家山三百里¶
<pb:KR4d0542_WYG_009-14a>¶
南風何日送歸舟¶
老鬢慵梳添白髮客樽強飲對新年此身那似山中鶴¶
夜夜歸棲碧樹巔¶
　　　久雨二首¶
新年新雨連殘臘一月渾無一日晴曉起鶯聲都寂寞¶
寒深柳眼未分明¶
春來殺氣連天地海内民生寄甲兵獨客倚欄愁更老¶
隔牆時聽午雞鳴¶
<pb:KR4d0542_WYG_009-14b>¶
　　　藏春亭四首¶
倚闌祗見四山青竹外牆扉盡日扄絶愛園林風景好¶
韶華都在水邊亭¶
亭前花木滿園栽李白桃紅樹樹開春色惱人渾欲醉¶
雙雙飛蝶過牆來¶
細聽流鶯宛轉歌對花不飲奈春何日斜醉卧堦前草¶
不覺沾衣柳絮多¶
好花園裏四時開誰道春光去復來但得玉壺頻送酒¶
<pb:KR4d0542_WYG_009-15a>¶
不妨日日共銜盃¶
　　　春日送别¶
昨日相逢今日離東風回首日遲遲春深應有梅花在¶
别後何妨寄一枝¶
　　　題顧仲華扇就送之京¶
好向山中草屋幽曉凉隨意到溪流憑君為問金臺客¶
何似漁翁不繫舟¶
　　　題明妃圖¶
<pb:KR4d0542_WYG_009-15b>¶
明妃出嫁離長安撥盡琵琶悲逺天自是生為延壽誤¶
至今死後畫圖傳¶
　　　題畫¶
華盖羣峰雁蕩南夕陽雨過碧於藍秋風八月凉堪倚¶
拄杖穿雲㸔石楠¶
　¶
　¶
　不繫舟漁集卷九¶
