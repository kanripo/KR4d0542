# -*- mode: mandoku-view; -*-
#+TITLE: 不繫舟漁集
#+DATE: 2015-08-25 00:13:45.907653
#+PROPERTY: ID KR4d0542
#+PROPERTY: BASEEDITION WYG    
#+PROPERTY: JUAN 卷八目録
<pb:KR4d0542_WYG_008-1a>¶
欽定四庫全書¶
　不繫舟漁集卷八目録¶
　　五言絶句¶
　　　思親詞¶
　　　送興童都事還京三首¶
　　　題畫二首¶
　　　己亥四月十九夜夢中作二首¶
　　　題畫四首¶
<pb:KR4d0542_WYG_008-1b>¶
　　　題水仙花圖¶
　　　訪楊汝搢遇其飲醉不相見¶
　　　題丹邱生柯敬仲竹木¶
　　　趙子昻折枝竹¶
　　　絶句二首¶
　　　雁字¶
　　　紅葉¶
　　　題王景畧捫虱圖¶
<pb:KR4d0542_WYG_008-2a>¶
　　　禽名詩¶
　　　藥名詩¶
　　六言絶句¶
　　　贈諸葛東山¶
#+PROPERTY: JUAN 卷八
<pb:KR4d0542_WYG_008-3a>¶
欽定四庫全書¶
　不繫舟漁集卷八　　　　　元　陳髙　撰¶
　　五言絶句¶
　　　思親詞¶
淚滴東甌水思親欲見難水流終有盡兒淚幾時乾¶
　　　送興童都事還京三首¶
家臨東海住身共白雲閒不為瀛洲客終年不出山¶
出山連日雨送客大江潮天際開晴色雲帆去影遥¶
<pb:KR4d0542_WYG_008-3b>¶
日照離筵酒風吹去客舟不如東海水相送到神州¶
　　　題畫二首¶
烟樹髙低緑春山逺近青僧歸雲外寺客坐水邊亭¶
曉嶂青螺起晴雲白練舒林間茅屋小髣髴似吾廬¶
　　　己亥四月十九夜夢中作二首¶
芳草隔平地碧雲生逺天空將舊時泪洒向落花前¶
烏鵲鳴嘉樹椒花泛瓦尊雙親堂上坐執爵有諸孫¶
　　　題畫四首¶
<pb:KR4d0542_WYG_008-4a>¶
小園桃與李春日競繁華石上幽蘭樹秋來自作花¶
茅舍雪初消幽忩夜方靜美人期不來月照梅花影¶
愁來生白髮問爾復何愁應被春光惱多情雪滿頭¶
芳草緑淨姿開花媚長夏蛺蝶自飛來豈是㤀憂者¶
　　　題水仙花圖¶
草木凋零盡風霜送歳華湘江寒夜月獨照水仙花¶
　　　訪楊汝搢遇其飲醉不相見¶
為愛揚雄宅擕琴暮往來草𤣥人醉卧惆悵把琴囘¶
<pb:KR4d0542_WYG_008-4b>¶
　　　題丹邱生柯敬仲竹木¶
雲烟連紫閣風雨暗丹邱仙客今何在凄凉竹樹秋¶
　　　趙子昻折枝竹¶
帝子啼痕濕湘江暮雨寒絶憐樵采後留得一枝㸔¶
　　　絶句二首¶
地濕泉流礎庭虚石卧雲井欄行小蟻蛛網掛飛蚊¶
雲合虹腰斷風迴雨脚斜淺灘屯宿鷺髙樹競棲鴉¶
　　　雁字¶
<pb:KR4d0542_WYG_008-5a>¶
勢折成千㸃行開見八分書空有底恨落日映迴文¶
　　　紅葉¶
片片染秋霜枝枝映夕陽縱饒紅勝錦只是惱愁腸¶
　　　題王景畧捫虱圖¶
頭岸烏紗帽身穿白布衫英雄如不遇捫虱對誰談¶
　　　禽名詩¶
遊子歸心切提壺㸔落鴻吿天天不語愁殺白頭翁¶
　　　藥名詩¶
<pb:KR4d0542_WYG_008-5b>¶
丈夫懷逺志兒女苦參商過海防風浪何當歸故鄉¶
　　六言絶句¶
　　　贈諸葛東山¶
丞相名傳萬古逺孫學足三餘試問東山髙卧何似南¶
陽草廬¶
　¶
　¶
　不繫舟漁集卷八¶
